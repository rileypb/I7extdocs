<!DOCTYPE html PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd"><html><head><meta http-equiv="Content-Type" content="text/html; charset=UTF-8" /><title>Extension</title><script type="text/javascript">	function showExtra(id, imid) {		if (document.getElementById(id).style.display == 'block') {			document.getElementById(id).style.display = 'none';			document.getElementById(imid).src = 'inform:/extra.png';		} else {			document.getElementById(id).style.display = 'block';			document.getElementById(imid).src = 'inform:/extraclose.png';		}	}    function openExtra(id, imid) {    	document.getElementById(id).style.display = 'block';    	document.getElementById(imid).src = 'inform:/extraclose.png';    }    function closeExtra(id, imid) {    	document.getElementById(id).style.display = 'none';    	document.getElementById(imid).src = 'inform:/extra.png';    }</script></head><STYLE TYPE="text/css"><!--*, *:before, *:after {-moz-box-sizing: border-box;-webkit-box-sizing: border-box;box-sizing: border-box;}.oval, .oval TD{background-image:url('../../doc_images/ovoid.png');color:white;}--></STYLE><body><script language="JavaScript">function pasteCode(code) {    var myProject = window.Project;    myProject.selectView('source');    myProject.pasteCode(code);}</script><font face="lucida grande,geneva,arial,tahoma,verdana,helvetica,helv" size=2><table CELLPADDING=0 CELLSPACING=0 width="100%" bgcolor="#000000"><tr><TD width=38px height=26px align="center" valign="center"></td><TD width=38px height=26px align="center" valign="center"></td><td halign="left" valign="center" CELLPADDING=0 CELLSPACING=0></td><TD width=56px height=26px align="right" valign="center"></td></tr></table><p><img border=0 src=../../doc_images/paste.png>&nbsp;<b>Italian Language<font color="#404040"> by </font>Massimo Stella</b><p><small></small><p><p><hr><p>
<p>
 (The documentation of this extension is written in italian)
<p>
 Chapter: Indirizzi utili
<p>
 L'estensione è stata scritta da Massimo Stella, con il contributo di Tristano Ajmone. Leonardo Boselli sta curando la manutenzione dell'estensione e la traduzione delle estensioni più utili già disponibili.
<p>
 Per qualsiasi domanda è possibile contattare l'autore all'indirizzo email:
<p>
<blockquote><font color="#000080"> leonardo.boselli@istruzione.it</font></blockquote>
<p>
 L'estensione &quot;Italian Language&quot; e i suoi futuri aggiornamenti sono disponibili all'indirizzo (attenzione allo spazio tra nome e cognome):
<p>
<blockquote><font color="#000080"> https://github.com/i7/extensions/tree/master/Massimo Stella</font></blockquote>
<p>
 Le estensioni inglesi tradotte in italiano e i loro futuri aggiornamenti sono reperibili all'indirizzo (anche qui attenzione allo spazio):
<p>
<blockquote><font color="#000080"> https://github.com/i7/extensions/tree/master/Leonardo Boselli</font></blockquote>
<p>
 Chapter: Introduzione
<p>
 L'estensione &quot;Italian Language&quot; trasforma la lingua dell'interfaccia di gioco di un'avventura scritta con Inform 7 dall'inglese all'italiano. In realtà, non solo la lingua con cui il giocatore interagirà con il gioco diviene l'italiano, ma anche il linguaggio di programmazione vero e proprio potrebbe diventare, in alcuni aspetti, l'italiano. Per il momento la documentazione tratterà parzialmente di quest'ultima possibilità, visto che, almeno in questa fase, è secondaria.
<p>
 Chapter: Installare l'estensione
<p>
 Per installare l'estensione in Inform 7 è sufficiente scaricare il file &quot;Italian Language.i7x&quot; dall'indirizzo sopra specificato, eseguire Inform 7 e selezionare la voce di menù File&gt;Install Extension. Una volta eseguita questa operazione, non è più necessario effettuarla successivamente, a meno di non voler installare degli aggiornamenti.
<p>
 Per includere l'estensione e utilizzarla nelle proprie avventure NON bisogna scrivere nel sorgente la seguente linea (come invece si usa per le altre estensioni):
<p>
<blockquote><font color="#000080"> Include Italian Language by Massimo Stella.</font></blockquote>
<p>
 Questa inclusione causa un crash del programma dovuto, non si sa bene perché, alla definizione degli aggettivi. Invece, occorre specificare, dopo titolo e autore, che l'avventura è in italiano. Per esempio:
<p>
<blockquote><font color="#000080"> &quot;Aladino e le Perle di Saggezza&quot; by Leonardo Boselli (in Italian)</font></blockquote>
<p>
 A questo punto è possibile proseguire la scrittura del programma utilizzando tutte le funzionalità che supportano la lingua italiana.
<p>
 Chapter: I comandi
<p>
 Qual è il primo effetto dell'inclusione? Tutti i comandi più comuni che un giocatore può voler utilizzare in un'avventura testuale possono essere impartiti in lingua italiana. Per esempio, si può utilizzare &quot;prendi&quot; invece di &quot;take&quot; e così via. In ogni caso, i comandi in inglese e le normali abbreviazioni sono comunque disponibili. Per esempio, si può usare &quot;x&quot;, invece di &quot;esamina&quot;, per ottenere l'elenco degli oggetti in possesso del giocatore, o &quot;l&quot; invece di &quot;look&quot; (ma anche &quot;g&quot; invece di &quot;guarda&quot;), per visualizzare la descrizione della stanza in cui si trova il giocatore e così via.
<p>
 I comandi che implicano l'uso di uno o più oggetti, come &quot;apri la gabbia con la chiave&quot;, possono essere abbreviati, &quot;apri gabbia con chiave&quot;, perdendo gli articoli (ciò deve avvenire per tutti gli articoli presenti, altrimenti il comando non viene compreso). Le preposizioni articolate sono correttamente riconosciute, quindi è corretto scrivere &quot;metti la penna sul tavolo&quot;, ma viene accettato anche &quot;metti penna su tavolo&quot;.
<p>
 Chapter: Le risposte
<p>
 Qual è il secondo effetto dell'inclusione? Anche le risposte (automatiche) ai comandi più comuni risultano tradotte in italiano.
<p>
 Chapter: Creare testi
<p>
 Naturalmente un'avventura che si limiti ai comportamenti di base è davvero poco interessante. Un autore deve scrivere molti messaggi in risposta alle varie azioni del giocatore. La release 6L02 (e presumibilmente anche le successive) prevede gli &quot;adaptive text&quot;, cioè testi che, scritti in un modo particolare, si adattano a varie situazioni, come diversi punti di vista o differenti tempi verbali.
<p>
 Section: Articoli e preposizioni articolate
<p>
 L'estensione definisce gli articoli italiani e le preposizioni articolate. Per ottenerli è sufficiente descrivere un oggetto in questo modo:
<p>
<blockquote><font color="#000080"> The gabbie is a plural-named feminine gender container.<br> The sedia is a feminine gender supporter.</font></blockquote>
<p>
 Ma anche (sfruttando alcune caratteristiche avanzate già implementate):
<p>
<blockquote><font color="#000080"> The gabbie (f) are a plural-named container.<br> The sedia (f) is a supporter.</font></blockquote>
<p>
 o addirittura:
<p>
<blockquote><font color="#000080"> La sedia is a supporter.</font></blockquote>
<p>
 &quot;Plural-named&quot; serve per specificare che il nome è plurale (il default è singolare) e &quot;feminine gender&quot; specifica il femminile (il default è il maschile). Quest'ultima locuzione può essere abbreviata con una &quot;f&quot; tra parentesi subito dopo il nome a cui si riferisce. A questo punto, i seguenti testi generano i risultati riportati a fianco:
<p>
<blockquote><font color="#000080"> &quot;vedo [the sedia] e [the gabbie]&quot; (vedo la sedia e le gabbie)<br> &quot;vedo [a sedia] e [some gabbie]&quot; (vedo una sedia e delle gabbie)<br> &quot;le sbarre [dip the gabbie]&quot; (le sbarre delle gabbie)<br> &quot;[ap the gabbie]&quot; (alle gabbie)<br> &quot;uscire [dap the gabbie]&quot; (uscire dalle gabbie)<br> &quot;mettere [inp the gabbie]&quot; (mettere nelle gabbie)<br> &quot;[conp the gabbie]&quot; (con le gabbie)<br> &quot;[sup the gabbie]&quot; (sulle gabbie)<br> &quot;[perp the gabbie]&quot; (per le gabbie)<br> &quot;[trap the gabbie]&quot; (tra le gabbie)<br> &quot;[frap the gabbie]&quot; (fra le gabbie)</font></blockquote>
<p>
 Questi non sono esempi molto significativi, perché un autore avrebbe potuto scrivere direttamente il testo corrispondente, ma spesso non si conosce in anticipo il nome dell'oggetto sul quale il comando è applicato, come in questo caso:
<p>
<blockquote><font color="#000080"> Instead of entering a container (called contenitore):<br>&nbsp;&nbsp;&nbsp;&nbsp; say &quot;Non puoi entrare [inp the contenitore] perché è proibito.&quot;</font></blockquote>
<p>
 Quando il giocatore ordinerà &quot;entra nelle gabbie&quot;, la risposta sarà &quot;Non puoi entrare nelle gabbie perché è proibito&quot;, ma la risposta a &quot;entra in acqua&quot; (se &quot;acqua&quot; fosse definita come un oggetto contenitore di genere femminile) sarà &quot;Non puoi entrare nell'aqua perché è proibito&quot;. In questo consiste la potenza degli &quot;adaptive texts&quot;.
<p>
 Section: Il punto di vista e i tempi verbali
<p>
 Normalmente un'avventura testuale risponde ai comandi riferendosi al giocatore (o meglio, al suo personaggio) con la seconda persona singolare e declinando i verbi al tempo presente, come è stato fatto negli esempi precedenti. Ora questo comportamento può essere cambiato. Nel proprio programma si può scrivere:
<p>
<blockquote><font color="#000080"> When play begins:<br>&nbsp;&nbsp;&nbsp;&nbsp; now the story viewpoint is second person plural;<br>&nbsp;&nbsp;&nbsp;&nbsp; now the story tense is past tense.</font></blockquote>
<p>
 Quel &quot;second person plural&quot; significa che il programma non darà del &quot;tu&quot; al giocatore, ma del &quot;voi&quot;. Ci sono situazioni in cui questa possibilità, per quanto insolita, potrebbe tornare utile. Ovviamente si potrebbe specificare una qualunque delle tre persone singolari o delle tre plurali, e ciò può essere anche cambiato nel corso del gioco. Inoltre, quel &quot;past tense&quot; significa che i tempi verbali verranno declinati al passato e non al presente, ma si potrebbe specificare anche una terza possibilità, e cioè il &quot;future tense&quot;.
<p>
 Come si può sfruttare questa funzionalità? È sufficiente che nei testi tra virgolette si utilizzino dei costrutti particolari quando ci si riferisce al giocatore, sempre utilizzando (per quanto riguarda l'italiano) la seconda persona singolare.
<p>
 Riproponendo l'esempio precedente:
<p>
<blockquote><font color="#000080"> Instead of entering a container (called contenitore):<br>&nbsp;&nbsp;&nbsp;&nbsp; say &quot;[Tu] non [puoi] entrare [inp the contenitore] perché [sei] [infetto].&quot;</font></blockquote>
<p>
 Cosa verrebbe risposto al comando &quot;entra nelle gabbie&quot; con il tempo al futuro e la seconda persona plurale?
<p>
<blockquote><font color="#000080"> Voi non potrete entrare nelle gabbie perché saranno infette.</font></blockquote>
<p>
 Invece cosa verrebbe risposto al comando &quot;entra in acqua&quot; con il tempo al passato e la prima persona singolare?
<p>
<blockquote><font color="#000080"> Io non potevo entrare nell'acqua perché era infetta.</font></blockquote>
<p>
 Prima di analizzare l'esempio nel dettaglio, bisogna specificare che gli esempi non funzionerebbero così come sono con l'estensione &quot;Italian Language&quot;, perché l'aggettivo &quot;infetto&quot; è ignoto al sistema. Ci sono molti verbi e aggettivi predefiniti (vedi sezione 3.1.1 -- si tratta di verbi e aggettivi utili per le risposte standard), ma &quot;infetto&quot; non è uno di questi. Per aggiungerlo alla lista, basta inserire nel proprio programma le linee:
<p>
<blockquote><font color="#000080"> In italian infetto is an adjective.</font></blockquote>
<p>
 Passiamo ora ad analizzare i vari &quot;adaptive texts&quot; presenti nell'esempio.
<p>
 &quot;Tu&quot;: si adatta con lo &quot;story viewpoint&quot; specificato (nell'esempio diventa perciò &quot;Voi&quot; e &quot;Io&quot; a seconda dei casi). Altre particelle disponibili sono &quot;tu&quot; (per il minuscolo), &quot;te&quot;, &quot;ti&quot; ecc. &quot;puoi&quot;: si adatta con lo &quot;story viewpoint&quot; (poiché segue il &quot;Tu&quot;) e con lo &quot;story tense&quot;. Può essere utilizzato perché il verbo &quot;potere&quot; (così come tanti altri -- vedi sezione 3.1.1) è definito nell'estensione. &quot;sei&quot;: si comporta come &quot;puoi&quot;, ma non segue il numero del &quot;Tu&quot;, ma quello del contenitore, perchè la locuzione &quot;[inp the contenitore]&quot; lo precede. Se non fosse stato così, si sarebbe potuto specificare prima del verbo &quot;[regarding the contenitore]&quot;, che di per sé non stampa nulla sullo schermo, ma fa comprendere al sistema qual è il soggetto implicito. Nel caso il soggetto fosse stato il giocatore, sarebbe bastato scrivere &quot;[regarding the player]&quot;. Tutto ciò che segue il &quot;regarding&quot; si accorda col numero e il genere dell'oggetto specificato, finché non si specifica un nuovo &quot;regarding&quot; oppure un nuovo nome, sempre tra parentesi quadre.
<p>
 Ovviamente quel soggetto (Tu) a inizio frase suona piuttosto innaturale. Per toglierlo si può procedere in questo modo:
<p>
<blockquote><font color="#000080"> Instead of entering a container (called contenitore):<br>&nbsp;&nbsp;&nbsp;&nbsp; say &quot;Non [regarding the player][puoi] entrare [inp the contenitore] perché [sei] [infetto].&quot;</font></blockquote>
<p>
 Dato che il &quot;Tu&quot; è sparito, occorre specificare chi è il soggetto con &quot;regarding the player&quot;, mentre il &quot;[sei] [infetto]&quot; si riferisce sempre al contenitore.
<p>
 Inoltre, se la prima parola del testo non fosse &quot;Non&quot; (già maiuscolo), ma direttamente il verbo &quot;puoi&quot;, non funzionerebbe scrivere:
<p>
<blockquote><font color="#000080"> say &quot;[regarding the player][Puoi] entrare...&quot;.</font></blockquote>
<p>
 perché il &quot;puoi&quot; verrebbe comunque stampato minuscolo. Perché? L'unica spiegazione che mi sono dato per una mancanza simile è che in inglese un verbo è sempre preceduto dal soggetto, e quindi, probabilmente, il programmatore di Inform 7 non ha pensato che per le altre lingue sarebbe stato utile prevedere un diverso comportamento che tenesse conto della maiuscola. Cosa possiamo fare? Purtroppo l'unico modo è ricorrere all'estensione &quot;Text Capture&quot;, che viene inclusa automaticamente. Serve per leggere un testo prima che venga stampato per elaborarlo e, solo alla fine, mostrarlo sullo schermo. Per l'autore di avventure, ciò non comporta grandi disagi. È sufficiente ricordarsi di scrivere il testo in questo modo:
<p>
<blockquote><font color="#000080"> say &quot;[regarding the player][maiuscolo][puoi][maiuscolo] entrare...&quot;.</font></blockquote>
<p>
 La frase che deve essere scritta con l'iniziale maiuscola va contornata da due &quot;maiuscolo&quot;.
<p>
 Chapter: Scrittura del codice sorgente in italiano
<p>
 Questa estensione consente anche di scrivere una parte del codice sorgente in italiano.
<p>
 Più sopra si è già mostrato l'uso degli articoli italiani per specificare genere e numero di un nome. Si può fare di più. Per esempio:
<p>
<blockquote><font color="#000080"> La cucina è una stanza.<br> La credenza è un contenitore dentro la cucina.<br> Il tavolo è un supporto dentro la cucina.<br> Il piatto è una cosa sopra il tavolo.<br> Le tazze sono una cosa sopra il tavolo.<br> L' armadio è una cosa dentro la cucina.<br> L' arancia (f) è una cosa sopra il tavolo.</font></blockquote>
<p>
 Da notare lo spazio necessario tra l'articolo apostrofato e il nome a cui si riferisce (armadio o arancia): se non ci fosse, &quot;l'armadio&quot; verrebbe considerato come un'unica parola. Inoltre, nel caso secondo caso (arancia), è necessario specificare che si tratta di una cosa di genere femminile mediante la &quot;f&quot; tra parentesi, altrimenti il sistema non avrebbe modo di dedurlo dal solo articolo apostrofato.
<p>
 Nella sezione 2.2.5.1 è possibile leggere l'elenco completo dei tipi disponibili tradotti dall'inglese in italiano. Mentre l'elenco dei verbi disponibili è nelle sezioni 2.4.3 e 2.4.2.1 del sorgente dell'estensione.
<p>
 Chapter: Conclusione
<p>
 Queste sono solo alcune note utili per comprendere il funzionamento dell'estensione e dei nuovi meccanismi che riguardano gli &quot;adaptive texts&quot;. Per approfondire, è utile leggere il sorgente dell'estensione che mostra in se stesso numerosi esempi di come possa essere utilizzata.
<p>
 Per segnalare bug, porre qualsiasi domanda e avere chiarimenti, potete contattare l'autore all'indirizzo:
<p>
<blockquote><font color="#000080"> leonardo.boselli@istruzione.it</font></blockquote>
<p>

<p>
<p></body></html>